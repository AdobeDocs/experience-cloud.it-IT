---
title: Creazione e gestione di Experience Cloud Triggers
description: Scopri l’interfaccia utente di Adobe Experience Cloud Triggers
exl-id: 2c8f58aa-cade-46c1-beaa-cfe7720e4e90
source-git-commit: 521c4920728b7be30a64af6797b9477695db77e8
workflow-type: ht
source-wordcount: '273'
ht-degree: 100%

---

# Informazioni sui trigger di Experience Cloud {#overview}

I trigger di Experience Cloud forniscono una soluzione completa per identificare, definire e monitorare i comportamenti critici dei consumatori. Con questi trigger, puoi generare comunicazioni tra applicazioni per coinvolgere nuovamente i visitatori, dando luogo a un’esperienza utente più personalizzata e coinvolgente.

Puoi utilizzare i trigger nelle decisioni in tempo reale e nella personalizzazione, per esempio:

* Configurare campagne di ricommercializzazione rapide per l’abbandono del carrello o l’abbandono del carrello con la rimozione dei prodotti, contribuendo ad aumentare le conversioni e i ricavi.
* Identificare moduli e applicazioni incompleti, consentendoti di seguire le comunicazioni personalizzate per incoraggiare il completamento e ridurre i tassi di abbandono.
* Monitorare tutte le azioni o le sequenze di azioni sul sito di cui desideri tenere traccia, fornendo informazioni utili sul comportamento degli utenti e consentendo di ottimizzare l’esperienza degli utenti in base alle loro azioni.

## Tipi di Triggers

In genere, un trigger può richiedere dai 15 ai 90 minuti per avviare una campagna di marketing. Questo varia a seconda dell’implementazione della raccolta di dati, del caricamento sulla pipeline, della configurazione personalizzata del trigger definito e del flusso di lavoro in Adobe Campaign.

* **Abbandono:** puoi creare un trigger che si attiva quando un visitatore visualizza un prodotto ma non aggiunge nulla al carrello.
* **Azione:** puoi creare trigger, ad esempio, che si attivano dopo che un utente ha effettuato un&#39;iscrizione a una newsletter, un&#39;iscrizione e-mail o ha usato applicazioni per le carte di credito (conferme). Se sei un rivenditore, puoi creare un trigger per un visitatore che si iscrive a un programma fedeltà. Nei contenuti multimediali e di intrattenimento, crea trigger per i visitatori che guardano un determinato show e che vorresti rispondessero a un sondaggio.
* **Avvio e fine sessione:** crea un trigger per gli eventi di inizio e fine sessione.
